Input:	Text: Rusia trebuie să oprească dezvoltarea sistemului de rachete de croazieră care încalcă Tratatul nuclear semnat la sfârşitul Războiului Rece, iar dacă nu se va întâmpla acest lucru Statele Unite vor încerca să distrugă rachetele înainte să devină funcţionale, a afirmat Kay Bailey Hutchison, ambasadoarea SUA la NATO, scrie Reuters. SUA consideră că Rusia dezvoltă un sistem de rachete sol-aer care încalcă tratatul de pe vremea Războiului Rece, Moscova negând însă că ar încălca tratatul. Kay Bailey Hutchison, ambasadoarea SUA la NATO, a declarat că Washingtonul doreşte în continuare o soluţie diplomatică, dar SUA sunt pregătite să ia în considerare un atac militar dacă Rusia va continua să dezvolte sistemul de rachete. „Dacă se va ajunge în acel punct, vom analiza posibilitatea să distrugem o rachetă rusească care ar putea lovi una dintre ţările noastre”, a declarat Hutchison. Tratatul Forţelor Nucleare Intermediare (INF), semnat de către preşedintele american Ronald Reagan şi liderul sovietic Mihail Gorbaciov în anul 1987, vizează reducerea semnificativă a posibilei confruntări nucleare şi a contribuit la accelerarea încheierii Războiului Rece. Tratatul a interzis deţinerea şi producerea rachetelor balistice şi rachetelor nucleare de croazieră cu raze de acţiune cuprinse între 500 şi 5.500 de kilometri. Title: 
Predict:	 SUA vor distruge racheta rusească de tip S-200 dacă aceasta va lovi o ţară NATO 
Original:	SUA amenință Rusia: Dacă nu vă distrugeți rachetele de croazieră conform Tratatului, vom încerca să le distrugem noi
